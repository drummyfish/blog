<!DOCTYPE html>
<html lang="en">
<head>
        <meta charset="utf-8" />
        <title>Ing. na FIT – 3. semestr</title>
        <link rel="stylesheet" href="https://drummyfish.github.io/en/../theme/css/main.css" />
        <link href="https://drummyfish.github.io/all.rss.xml" type="application/atom+xml" rel="alternate" title="tastyfish Atom Feed" />

        <!--[if IE]>
            <script src="https://html5shiv.googlecode.com/svn/trunk/html5.js"></script>
        <![endif]-->
</head>

<body id="index" class="home">
        <div class="language-select">
            <a href="https://drummyfish.github.io/index.html"> <div class="lang-icon lang-cs" ></div> </a>
            <a href="https://drummyfish.github.io/en/index.html"> <div class="lang-icon lang-en selected-lang" ></div> </a>
        </div>

        <header id="banner" class="body">
                <div class="fish"></div>
                <h1><a href="https://drummyfish.github.io/en/">tastyfish </a></h1>
                
<span style="font-weight: bold; color: red; float: right; position: relative;">UNDER CONSTRUCTION!!!</span>
                
                <nav>
                  <ul>
                  
                    
                      <li ><a href="https://drummyfish.github.io/en/index.html">Intro</a></li>
                      <li ><a href="https://drummyfish.github.io/en/category/posts.html">Posts</a></li>
                      <li  class="active"><a href="https://drummyfish.github.io/en/category/articles.html">Articles</a></li>
                      <li ><a href="https://drummyfish.github.io/en/pages/projekty.html">Projects</a></li>
                      <li ><a href="https://drummyfish.github.io/en/tags.html">Tags</a></li>
                      <li ><a href="https://drummyfish.github.io/en/pages/about.html">About me</a></li>
                
                
                  </ul>
                </nav>
                
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://drummyfish.github.io/en/ing3-cs.html" rel="bookmark"
           title="Permalink to Ing. na FIT – 3. semestr">Ing. na FIT – 3. semestr</a></h1>
    </header>

    <div class="entry-content">
<div class="post-info">
  So 13 únor 2016 <br />
  
        
      tastyfish <br />
        
    tags:
  
    <a href="https://drummyfish.github.io/en/tag/study.html">study</a>
 <br />
 <br />
  
  translations:


<a href="https://translate.google.com/translate?sl=auto&tl=en&ie=UTF-8&u=https%3A//drummyfish.github.io/en/ing3-cs.html"> en (google) </a>

</div>      <p>Jelikož se <a href="http://tastyfish.cz/?p=522">opakuje situace z konce mého bakalářského
studia</a>, opět jsem studium rozvolnil a
zapsal si na rok jenom pět předmětů. Pozor - pokud byste se ocitli v
podobné situaci, pamatujte, že musíte za rok získat alespoň 30 kreditů,
nebo, jako já, zažádat o výjimku ze zdravotních nebo jiných důvodů.
Pojďme se podívat, jak tento rok vypadal.</p>
<h2>Grafická a zvuková rozhraní a normy (GZN)</h2>
<p>Poslední povinný předmět na grafice. Jedná se o kurz přehledový a
nikterak náročný, nicméně i tak užitečný.</p>
<p>Vedl jej, a částečně také přednášel, nyní už profesor Herout. Většinou
měl však přednášky na starosti někdo jiný, kdo danému tématu nejvíce
rozuměl, např. doc. Černocký u zvuku, ing. Starka u OpenScene graphu
apod. Přednášky byly zajímavé, většinou zaměřené na nějakou technologii,
její historii, základní použití apod. Dozvěděli jsme se např. něco víc o
Direct3D, vysokoúrovňových 3D a 2D knihovnách, grafu scény (stěžejní
znalost), formátech, zvuku, MIDI, a zaplnili si drobné mezery mezi
znalostmi z ostatních předmětů. Zajímavostí bylo, že druhou půlku
semestru si studenti přednášky "tvořili sami" prezentacemi svých
projektů.</p>
<div class="fit-but-cheatsheet">
<a href="http://i.imgur.com/7qwTaLS.jpg" target="blank">
<img src="http://i.imgur.com/7qwTaLSm.jpg" alt="GZN tahák"/></img>
</a>

<p>
GZN tahák
, str. 1
</p>
</div>

<div class="fit-but-cheatsheet">
<a href="http://i.imgur.com/eJ2DIDI.jpg" target="blank">
<img src="http://i.imgur.com/eJ2DIDIm.jpg" alt="GZN tahák"/></img>
</a>

<p>
GZN tahák
, str. 2
</p>
</div>

<p>Těžištěm předmětu byly netradičně pojaté projekty. Student, popř.
dvojice studentů, si zvolil téma (nějakou technologii, formát, knihovnu,
srovnání apod.), nastudoval jej, vypracoval prezentaci, dokumentaci,
naprogramoval malou ukázku a vše završil prezentací ostatním studentům
na přednášce. Cílem bylo zvýšit povědomí ostatních studentů o tématu,
aby jej byli schopní uplatnit v praxi. Programovací část projektu byla
jen minimální, přihlíželo se hlavně k prezentaci. Alternativou (nejspíše
pro stydlivé studenty) bylo vypracovat nebo výrazně vylepšit nějaký
článek na wikipedii. Já jsem si s panem Heroutem domluvil vlastní téma -
<a href="http://irrlicht.sourceforge.net/">Irrlicht 3D engine</a>, se kterým jsem
párkrát pracoval. Téma mě bavilo, chodil jsem na konzultace, a nakonec
jsem dal dohromady myslím slušnou prezentaci hlavních ideí, úspěšně jsem
odprezentoval a dostal tak 39 bodů ze 40. Bohužel, trochu pokulhávala
časová organizace, protože někteří kolegové měli prezentace dosti chabé
(četli z papírů, vyluzovaly výrazy jako "pludžin" a "oupnscéngraf"
apod.) a špatně načasované a nestíhalo se. Natrénujte si prosím časování
předem, ať ostatní neokrádáte o čas!</p>
<p>V předmětu byla dobrovolná, nebodovaná cvičení, na která jsem ale nemohl
dojíždět, takže je nemohu hodnotit. Tuším, že se na nich probíral
Direct3D a OpenCV.</p>
<p>Dále jsme měli půlsemestrálku - byla dosti jednoduchá a dostal jsem 8 z
9 bodů, protože jsem byl tak suverénní, že jsem zapomněl na pixel shader
v Direct3D pipeline. Jednou z otázek byla myslím technická realizace
MIDI.</p>
<p>Zkoušku jsem z nějakého neznámého důvodu pokazil a bohužel si už
nevzpomenu přesně na všechny otázky, ale objevila se např. tato:
"Vypište tři video kontejnery a popište hlavní rozdíly mezi nimi" nebo
"Popište podčásti teselačního shaderu v Direct3D a uveďte, které jsou
programovatelné". Objektivně těžká nebyla. Dostal jsem 38 bodů z 51 a
známku B.</p>
<p>GZN je průměrný grafický předmět, nepředstavuje žádný důvod k obavám či
stresu. Projekt i přednášky si můžete dokonce užít, takže hodnocení
uděluji velmi kladné.</p>
<h2>Kreativní grafika (KRG)</h2>
<p>KRG se bohužel příští rok ruší, takže tato recenze nechť zde zůstane
historickým mementem. Byl to dobrý předmět, ale je asi hodně podobný
předmětu VIZ a VIN a proto jej nejspíš už není potřeba. Nebyla zde
zkouška, jenom klasifikovaný zápočet.</p>
<p>Na přednášky jsem bohužel z většiny nechodil, takže o nich nemohu příliš
referovat. Přednášející a garant, dr. Chudý, se může ze začátku zdát
rozporuplný, ale v mnoha věcech mi během semestru vyšel vstříc a proto
si myslím, že je to dobrý a bezproblémový učitel. Na první přednášce
jsem zjistil jenom to, že má rád letadla.</p>
<div class="fit-but-cheatsheet">
<a href="http://i.imgur.com/CQQNFB6.jpg" target="blank">
<img src="http://i.imgur.com/CQQNFB6m.jpg" alt="KRG tahák"/></img>
</a>

<p>
KRG tahák
</p>
</div>

<p>Projektem do KRG bylo udělat nějaký pěkný grafický výstup v nástroji
vlastní volby - nejčastěji Inkscape, Photoshop, GIMP nebo Blender - a
pak jej odprezentovat. Já jsem samozřejmě zvolil Blender a jako téma
jsem si vymyslel scénu "sci-fi šachy", se kterou jsem strávil pár hodin
a pěkně jsem si s ní vyhrál. Prezentace se mi taky povedla a dostal jsem
plných 60 bodů. Někteří kolegové měli pěkné projekty a někteří
prezentovali výtvory narychlo načmárané v MS Paintu.</p>
<p>Půlsemestrálku jsem bohužel zmeškal kvůli (dopravní) zácpě, ale pan
Chudý se se mnou domluvil na dalším termínu, přestože sám neměl příliš
volného času a nakonec jsem si ji tedy napsal. Nebyla těžká a šlo o
testové otázky plus fulltext, např. na zlatý řez, grupy symetrií apod.
Ani nevím, co jsem přesně pokazil, ale dostal jsem jenom 30 bodů ze 40,
což mi ale pořád vyšlo na A.</p>
<p>KRG jsem si užil, byl to velmi jednoduchý předmět a pěkně probral hlavní
nástroje v oblasti počítačové grafiky. Pokud vás zhodnocení zaujalo a
chtěli byste se naučit třeba Blender (doporučuji), zapište si v letním
semestru předmět VIZ, který je velmi podobný.</p>
<p><img alt="projekt" src="http://img01.deviantart.net/9388/i/2015/299/c/8/sci_fi_chess_by_drummyfish-d9effp7.png" /></p>
<h2>Celkové výsledky</h2>
<table>
<thead>
<tr>
<th>předmět</th>
<th>získaných bodů</th>
<th>známka</th>
</tr>
</thead>
<tbody>
<tr>
<td>Grafická a zvuková rozhraní a normy (GZN)</td>
<td>85/100</td>
<td>B</td>
</tr>
<tr>
<td>Kreativní grafika (KRG)</td>
<td>90/100</td>
<td>A</td>
</tr>
</tbody>
</table>
<p>průměr: 1,277  </p>
<p>pořadí v ročníku: 10. z 211  </p>
<p>pořadí v ročníku oboru: 4. z 47  </p>
<p>prospěchové stipendium: 0 Kč</p>
    </div><!-- /.entry-content -->

  </article>
</section>
        
<section id="extras" class="body">
</section><!-- /#extras -->
        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>. <br />
                Original theme by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, modified by Tastyfish. <br />
                Emoji provided by <a href="http://emojione.com/">EmojiOne</a>. <br />
                <span class="publish-info">publish version</span>
                </address><!-- /#about -->
        </footer><!-- /#contentinfo -->

</body>
</html>
<!DOCTYPE html>
<html lang="en">
<head>
        <meta charset="utf-8" />
        <title>Bc. na FIT - 4. semestr</title>
        <link rel="stylesheet" href="https://drummyfish.github.io/en/../theme/css/main.css" />
        <link href="https://drummyfish.github.io/all.rss.xml" type="application/atom+xml" rel="alternate" title="tastyfish Atom Feed" />

        <!--[if IE]>
            <script src="https://html5shiv.googlecode.com/svn/trunk/html5.js"></script>
        <![endif]-->
</head>

<body id="index" class="home">
       <div class="language-select">
           <a href="https://drummyfish.github.io/index.html"> <div class="lang-icon lang-cs" ></div> </a>
           <a href="https://drummyfish.github.io/en/index.html"> <div class="lang-icon lang-en selected-lang" ></div> </a>
       </div>

        <header id="banner" class="body">
                <div class="fish"></div>
                <h1><a href="https://drummyfish.github.io/en/">tastyfish </a></h1>
                
<span style="font-weight: bold; color: red; float: right; position: relative;">UNDER CONSTRUCTION!!!</span>
                
                <nav><ul>
                
                  <li               ><a href="https://drummyfish.github.io/en/index.html">Intro</a></li>
                  <li               ><a href="https://drummyfish.github.io/en/category/posts.html">Posts</a></li>
                  <li               ><a href="https://drummyfish.github.io/en/category/articles.html">Articles</a></li>
                  <li               ><a href="https://drummyfish.github.io/en/pages/projekty.html">Projects</a></li>
                  <li               ><a href="https://drummyfish.github.io/en/tags.html">Tags</a></li>
                  <li               ><a href="https://drummyfish.github.io/en/pages/about.html">About me</a></li>
                
                
                </ul></nav>

        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://drummyfish.github.io/en/bc4-cs.html" rel="bookmark"
           title="Permalink to Bc. na FIT - 4. semestr">Bc. na FIT - 4. semestr</a></h1>
    </header>

    <div class="entry-content">
<div class="post-info">
  Pá 15 červen 2012 <br />
  
        
      tastyfish <br />
        
tags: <a href="https://drummyfish.github.io/en/tag/study.html">study</a>  <br />
 <br />
    překlady: <a href="https://translate.google.com/translate?sl=auto&tl=en&ie=UTF-8&u=https%3A//drummyfish.github.io/en/bc4-cs.html"> en (google) </a>

</div>      <p>Výsledky čtvrtého semestru se mi teda příliš nevyvedly, ale jak
už jsem psal, škola nebyla tentokrát moje jediná starost. Je to ale tak,
že čtvrtý semestr byl časově možná nejnáročnější z celého studia a
museli jsme se za něj stihnout naučit asi sedm programovacích jazyků
(sice jenom základy, ale i tak)! V každém předmětu byl tentokrát
vyžadovaný zápočet a zkoušky opět nasadily minima, i když většinou jenom
kolem 40 %. Navíc opravování všech projektů a písemek trvalo hrozně
dlouho a do poslední chvíle byl boj o zápočty napínavý.</p>
<h2>Databázové systémy (IDS)</h2>
<div class="fit-but-cheatsheet">
<a href="http://i.imgur.com/FRXsJ.jpg" target="blank">
<img src="http://i.imgur.com/FRXsJm.jpg" alt="IDS tahák"/></img>
</a>

<p>
IDS tahák
, str. 1
</p>
</div>

<div class="fit-but-cheatsheet">
<a href="http://i.imgur.com/83kwH.jpg" target="blank">
<img src="http://i.imgur.com/83kwHm.jpg" alt="IDS tahák"/></img>
</a>

<p>
IDS tahák
, str. 2
</p>
</div>

<p>Tohle byl předmět, kterému u mě předcházely smíšené pocity pramenící
jednak z ne úplného nadšení pro databáze (nechápu, co je zábavného na
vymýšlení super složitých SQL příkazů) a jednak z faktu, že se to prostě
musím jednou naučit. Nakonec IDS ale nesplnilo obavy a spíš zanechalo
vesměs pozitivní dojmy.</p>
<p>Byl jsem docela zvědavý na pana děkana, který nám měl přednášet. Doc.
Zendulka je nesmírně sympatický, ale nedělá vůbec žádné vtipy a mluví
extrémně pomalu, takže jsem někdy až usínal. Na druhou stranu se toho
probere tímto tempem docela málo a procházení slajdů ke zkoušce
probíhalo velmi rychle, protože jsou prostě přizpůsobeny tempu pana
Zendulky a je jich tudíž hrozně málo. Z pozitivních stránek musím zmínit
spolupráci a diskuzi se studenty a také pravidelně konané tzv. hromadné
konzultace. Šlo o to, že si dobrovolně přihlášení studenti přichystali
krátkou prezentaci nějakého příkladu k probírané látce a za body ji
předvedli na konci přednášky za dozoru pana děkana.</p>
<p>Jednoho dne opět nadešlo půlsemestrálkové období. Potěšením bylo
zjištění, že na IDS se objevuje kreslení ER diagramu, což už vlastně
umíme z IUSu a tak nebylo zase tolik stresů a učení potřeba. ER diagram
se nakonec opravdu objevil spolu s příklady na převedení na schéma
databáze apod. Opravování trvalo dlouho, ale výsledek 12,5 z 14 více než
potěšil.</p>
<p>Co mě tento semestr dost vytáčelo, byl projekt do IDS, který se dělal
opět v týmech po dvou lidech (asi je dobré udělat si tým s člověkem, s
nímž máte seminář Java/C++, mě se to bohužel nepodařilo). Ze začátku šlo
jenom o napsání nějakých skriptů pro vytvoření databáze a její naplnění
testovacími daty, nejhorší se ale ukázala poslední část. Šlo o vytvoření
GUI aplikace nad naší databází v nějakém hrozně podivném Windowsovském
vývojovém prostředí od firmy Oracle a celou dobu jsem neměl vůbec
ponětí, co to vlastně dělám a hrozně mě tento projekt štval. Před
odevzdáním aplikaci můj tým věnovat celý den a nějak se projekt splácal
dohromady. Na krátké obhajobě potom už naštěstí nebyl problém sklidit na
zápočet postačujících 13 bodů z 20.</p>
<p>Zkouška byla tak akorát těžká a rozhodně o trochu lehčí než většina
ostatních zkoušek. Jelikož se toho neprobralo oproti jiným předmětům
zase až tak moc, tak se prostě zkoušely úplné základy - pár SQL dotazů,
jednoduchá normalizace a pár teoretických otázek. Je to ale podle mě
dobře, protože je líp se naučit pořádně základy, než jít nesmyslně do
hloubky a polovinu věcí potom stejně zapomenout, tak jak se to občas
vede v jiných předmětech. Po zkoušce mé naděje trochu doufaly v Béčko,
nakonec mi ale přišla známka C. Stěžovat si ale nebudu.</p>
<p>IDS hodnotím jako mírně jednodušší ale každopádně přínosný předmět,
samozřejmě záleží, jak komu sedne. Já jsem bez větších předchozích
zkušeností s databázemi neměl s IDS velký problém.</p>
<h2>Počítačové komunikace a sítě (IPK)</h2>
<div class="fit-but-cheatsheet">
<a href="http://i.imgur.com/eMSHx.jpg" target="blank">
<img src="http://i.imgur.com/eMSHxm.jpg" alt="IPK tahák"/></img>
</a>

<p>
IPK tahák
, str. 1
</p>
</div>

<div class="fit-but-cheatsheet">
<a href="http://i.imgur.com/PMDhu.jpg" target="blank">
<img src="http://i.imgur.com/PMDhum.jpg" alt="IPK tahák"/></img>
</a>

<p>
IPK tahák
, str. 2
</p>
</div>

<div class="fit-but-cheatsheet">
<a href="http://i.imgur.com/pWZKn.jpg" target="blank">
<img src="http://i.imgur.com/pWZKnm.jpg" alt="IPK tahák"/></img>
</a>

<p>
IPK tahák
, str. 3
</p>
</div>

<p>Sítě pro mě do teď tvořily zatím neprobádanou část informatiky. S
příchodem IPK naštěstí přišla naděje, že se to brzo změní. Ono to tak
dokonale nakonec sice nedopadlo, ale už umím naprogramovat klienta,
server, TCP i UDP a to mi zatím stačí. S odstupem času se mi předmět
vybavuje jako obrovská množina zkratek typu OSPF, UDT, CSMA/CD atd.</p>
<p>Na přednáškách se střídali dva přednášející, ing. Ráb, kterému bych
trošku vytknul, že věci vysvětloval, jako bychom to snad už uměli a on
nám jenom připomínal, jak to vlastně funguje. Druhým přednášejícím byl
dr. Ryšavý. Ten byl zase takový nenápadný, ale jeho přednášky se mi
poslouchaly líp. Problém předmětu vězel hlavně v pokulhávající
organizaci. Za prvé, zadání projektů byla hodně stručná, občas nejasná a
všechna pohromadě v jakémsi studijním manuálu, stránky předmětu
neexistovaly, při malých písemkách panoval často zmatek a další a další
věci. Ze slajdů se není moc možné učit, je potřeba k nim mít komentář a
tak nedoporučuju vynechávat přednášky.</p>
<p>Zmíněné malé písemky byly novinkou našeho ročníku a těžko říct, zda se
ujmou. Byly tři, vždycky ve formě multiple choice testu přímo na
přednášce a každý maximálně za 3 body. Někdy otázky vypadaly jako špatný
vtip, jindy šlo třeba o uhodnutí čísla portu nějaké služby apod.
Studenti si bezostyšně radili a stejně měla většina lidí vždycky kolem
1,5 bodu tak jako já.</p>
<p>Zdrojem bodů byly i dvě laboratoře ve stylu "utvořte skupinky, vyrobte
si vlastní kabel, propojte počítače, proveďte konfiguraci, odevzdejte
protokol." Většinou to bylo v duchu "I have no idea what I'm doing" a
časově se to moc nestíhalo, ale posbíral jsem z obou plný počet bodů
(tj. 3 a 3), hodnocení bylo mírné.</p>
<p>Neměl bych také zapomenout na projekty, které byly tři a psaly se buď v
C nebo v C++ dle vlastní volby. Po prvním projektu mi došlo, že
obsáhlejší práce s řetězci v C není to pravé a přešel jsem na C++. První
a druhý projekt, jednoduchý stahovač stránek a jednoduchá pošta, mi
vynesly přibližně plný počet, u třetího jsem zažil největší haluz tohoto
semestru, když mi po odevzdání stěží fungujícího programu na spolehlivou
komunikaci přišlo do wisu 8 bodů z 10, dodnes si to neumím vysvětlit.
Důvod nestihnutí projektu byly pochopitelně hromadící se jiné projekty.</p>
<p>Podle dostupných informací se závěrečná písemka oproti loňsku změnila a
to spíš k lepšímu, protože se mi podařilo ji stihnout napsat,
zkontrolovat a dokonce předčasně odevzdat (minulý rok prý skoro nešla v
daném čase stihnout). Nebyly žádné testové otázky, jen pár fulltextových
a moje skupina byla naštěstí víc zaměřena na teorii, takže jsem to nějak
zvládnul na 44 bodů z 65. Druhá skupina měla prý hodně příkladů a měla
být těžší. Celkově se mi tedy dostalo hodnocení C.</p>
<p>Předmět IPK se asi stále ještě vyvíjí, protože se zdá být každým rokem
trochu jiný, tak uvidíme, co potká další ročníky. Vypadá to ale, že se
mění k lepšímu. Hlavně to chce zlepšit organizaci, jinak nejde o žádný
hardcore předmět.</p>
<h2>Principy programovacích jazyků a OOP (IPP)</h2>
<div class="fit-but-cheatsheet">
<a href="http://i.imgur.com/qN0dW.jpg" target="blank">
<img src="http://i.imgur.com/qN0dWm.jpg" alt="IPP tahák"/></img>
</a>

<p>
IPP tahák
, str. 1
</p>
</div>

<div class="fit-but-cheatsheet">
<a href="http://i.imgur.com/minub.jpg" target="blank">
<img src="http://i.imgur.com/minubm.jpg" alt="IPP tahák"/></img>
</a>

<p>
IPP tahák
, str. 2
</p>
</div>

<div class="fit-but-cheatsheet">
<a href="http://i.imgur.com/96wjC.jpg" target="blank">
<img src="http://i.imgur.com/96wjCm.jpg" alt="IPP tahák"/></img>
</a>

<p>
IPP tahák
, str. 3
</p>
</div>

<p>Encyklopedicky zaměřený a zřejmě nejnáročnější předmět druhého ročníku a
vůbec jeden z těch celkově nejtěžších. Má mimo jiné za úkol naučit
studenty objektově orientované programování, bez něhož se dneska těžko
někdo obejde. Přijde mi ale, že předmět samotný by mě to nenaučil
dostatečně a proto vidím jako rozumné opatřit si nějakou knížku a
podívat se na základní principy ještě před IPP, třeba si i něco zkusit
napsat - mě díkybohu opět zachraňovaly znalosti ze střední školy. Navíc
vedle OOP tenhle předmět probírá kvanta dalších záležitostí a rozhodně
se nevyhnete poctivému učení.</p>
<p>V plánu semestru je hrozně moc pojmů týkajících se programovacích jazyků
a i když jsem měl za to, že tyhle teoretické věci docela zvládám, bylo
to opravdu pěkně náročné. Navíc se probírají dva kalkuly pro popis
jazyků, které k té teorii přidávají i něco z počítání, aby bylo z čeho
dávat příklady na písemce (neumím si ale představit, že je kdy využiju,
pokud se nebudu zabývat výzkumem). Přednášky vedli doc. Kolář a dr.
Křivka a nevím, jestli to bylo docela nudnou látkou, stylem přednášení
nebo mým vyčerpáním ze všech projektů, ale dvakrát se mi podařilo na
přednášce úplně usnout, což se mi do té doby zatím ještě nestalo.</p>
<p>Docela pozitivně vidím přínos dvou projektů v jazycích Perl a Python 3,
protože se tyto jazyky používají a mě samotnému od té doby párkrát
posloužili pro pár jednoduchých skriptovacích úkonů. Byla zde různá
zadání a vždycky po dvojicích, při klikací válce jsem ukořistil zadání
převod formátu JSN do XML v Perlu a minimalizace konečného automatu v
Pythonu 3. K oběma úlohám byla vyžadována krátká dokumentace a naštěstí
nám organizátoři vždycky poskytli základní testy funkčnosti, jež mně
osobně docela pomohly. S prvním projektem jsem si docela vyhrál a získal
tak 8,6 bodů z 10. U druhého už hořely termíny ostatních projektů a tak
trochu mě přemáhalo znechucení vylepšovat můj opravdu nepěkný kód, tak
jsem to prostě odevzdal s tím, že mi víceméně prošla většina základních
testů a moc jsem se ani nedivil konečnému hodnocení pouhými 3,9 body.</p>
<p>Půlsemestrálka se mi vydařila a zařadila mě mezi 10 lidí, co měli 18
bodů z 20, víc neměl nikdo. Myslím, že chyby u mě spočívaly ve špatně
spočítaném příkladu na sigma kalkul spíš než v teorii, které v ten
moment zase tak moc nebylo.</p>
<p>Už méně slavně dopadlo závěrečné ověřování znalostí. Na zkoušku jsem šel
myslím si celkem dobře naučený, jenže se v zadání objevily nějaké otázky
na jazyky pro popis hardwaru a architektur, jež jsem trochu odbyl a tak
mě po zkoušce silně pronásledovaly obavy z dalšího termínu. V jiném
předmětu bych byl určitě klidnější, ale tady je hodnocení opravdu přísné
a chyby se neodpouštějí, takže moje obavy se prakticky exponenciálně
zvyšovaly s každou hodinou po odevzdání písemky. Nakonec jsem tak tak
prolezl o bod nad minimem s 26 body a získal svoje druhé Éčko do sbírky.</p>
<p>Na IPP nebudete nejspíš nikdy dost dobře naučení, takže nezbývá než
věnovat veškerou zbylou energii učení a doufat v dobré otázky. Je nutné
taky bojovat s nudnými přednáškami. Projekty byly ale docela přínosné a
povedené.</p>
<h2>Základy počítačové grafiky (IZG)</h2>
<div class="fit-but-cheatsheet">
<a href="http://i.imgur.com/XEtiq.jpg" target="blank">
<img src="http://i.imgur.com/XEtiqm.jpg" alt="IZG tahák"/></img>
</a>

<p>
IZG tahák
, str. 1
</p>
</div>

<div class="fit-but-cheatsheet">
<a href="http://i.imgur.com/l71ie.jpg" target="blank">
<img src="http://i.imgur.com/l71iem.jpg" alt="IZG tahák"/></img>
</a>

<p>
IZG tahák
, str. 2
</p>
</div>

<div class="fit-but-cheatsheet">
<a href="http://i.imgur.com/KNHcY.jpg" target="blank">
<img src="http://i.imgur.com/KNHcYm.jpg" alt="IZG tahák"/></img>
</a>

<p>
IZG tahák
, str. 3
</p>
</div>

<p>Docela slibně nazvaný předmět, který také byl jedním z těch dobře se
učících, protože probírané věci se nezdají být zbytečné a jsou většinou
přímočaré.</p>
<p>Co se týče přednášek, stejně jako u IPK se střídali dva přednášející.
Měl jsem tu čest, že jedním z nich byl nejlepší přednášející tohoto
semestru, dr. Španěl, jehož přednášky byly opravdu dobře stravitelné a v
takové odlehčené formě. Sem tam něco spletl, ale aspoň udržel pozornost
přednáškové místnosti. Měl taky na starosti projekt a třem řešitelům
nejrychleji pracujících programů před zkouškou slavnostně daroval láhev
vína. Pár přednášek si vzal na starost garant, doc. Kršek, kterého jsem
zase až tak nemusel. Hrozně mu vadili opozdilí studenti a vždycky k nim
měl nějakou poznámku, většinou je nazýval hologramy a někdy je dokonce
skoro až vyslýchal. Hlavní témata IZG byla rasterizace, křivky,
viditelnost, nějaké zobrazovací metody a základy OpenGL.</p>
<p>Laboratoře IZG řešily věci z přednášek praktickou formou, každou
laboratoř vedl netradičně jiný cvičící. Vyvoleným jazykem pro tyto účely
bylo C++ a jakási knihovna nad OpenGL, programovali se rasterizace,
vyplňování apod. Všechny laboratoře u mě byly za plný počet.</p>
<p>Z půlsemestrální písemky skládající se z testových a jedné teoretické
otázky, jsem docela slušně vytěžil 9 bodů ze 12, rozhodně se za ní
neskrývalo nic těžkého.</p>
<p>Projekt jsem pracovně nazval rasterizace králíka. Ono šlo vlastně o
obecný vykreslovač 3D modelů, který jsme měli doimplementovat v Céčku,
ale defaultní model byl prostě králík. Ze začátku mě program docela
zaujal, podařilo se mi dopsat rasterizaci trojúhelníku, potom ale začal
časový pres s Javou a nějak se má pozornost musela upnout jinam. Dodělal
jsem tedy jenom základ osvětlení a odevzdal, co bylo. Rozhodně se
nedivím zisku pouhých 6 bodů z 18, snad jsem čekal i trochu míň. Většina
lidí ale projekt dotáhla na plný počet bodů.</p>
<p>Hodina čistého času na závěrečné písemce bohatě postačovala, šlo o tři
krátké teoretické otázky a čtrnáct testových s jednou správnou odpovědí
(za chyby se ale slušně strhávaly body a to dokonce i ve fulltextu).
Nebyla to však žádná hrůza a objem učení byl na IZG podle mě po
ostatních předmětech pohodový. Nakonec mě hrozně potěšil výsledek 50
bodů z 52 a alespoň tedy jedno Béčko.</p>
<p>IZG je docela dobrý a užitečný předmět. Celkem intuitivní algoritmy se
dobře učí a většinou je složitější zapamatovat si jejich název
skládající se ze dvou až tří jmen.</p>
<h2>Základy umělé inteligence (IZU)</h2>
<div class="fit-but-cheatsheet">
<a href="http://i.imgur.com/Y5ssZ.jpg" target="blank">
<img src="http://i.imgur.com/Y5ssZm.jpg" alt="IZU tahák"/></img>
</a>

<p>
IZU tahák
, str. 1
</p>
</div>

<div class="fit-but-cheatsheet">
<a href="http://i.imgur.com/kxnrM.jpg" target="blank">
<img src="http://i.imgur.com/kxnrMm.jpg" alt="IZU tahák"/></img>
</a>

<p>
IZU tahák
, str. 2
</p>
</div>

<div class="fit-but-cheatsheet">
<a href="http://i.imgur.com/NPHSP.jpg" target="blank">
<img src="http://i.imgur.com/NPHSPm.jpg" alt="IZU tahák"/></img>
</a>

<p>
IZU tahák
, str. 3
</p>
</div>

<p>Celkem pochopitelně asi nejvíc přemýšlecí předmět ve čtvrtém semestru.
Trochu mi naháněla strach nutnost přelouskávat kopu algoritmů napsaných
a vymyšlených někým jiným, protože to pro mě většinou nebývá moc velká
zábava.</p>
<p>Přednášejícím nám byl mladší dr. Zbořil, syn pana Zbořila z asemblerů,
který zase přednášel druhé skupině. Musím říct, že občas jsou si docela
podobní, ale ten mladší přeci jenom trochu víc vypráví historky a naše
přednášková skupina tak nestíhala tu druhou asi o jednu přednášku. Látku
vysvětlují oba stejně kvalitně a není problém pochytit podstatu
problému, ale někdy si to chce doma zopakovat.</p>
<p>IZU tvoří také laboratoře, kde se občas něco počítá a hlavně programuje
v Prologu a Lispu. Tyhle jazyky jdou úplně jiným směrem než klasické
imperativní jazyky a nezvyká se na ně úplně lehko, naštěstí se dělají
jenom základy. Někteří cvičící prý studenty dost dusily, mě naštěstí
ing. Král nedusil a byla s ním sranda, čímž ale vzdělávání netrpělo,
prostě ideální případ. Na cvikách taky studenti obhajují svoje domácí
úkoly - vyhledávání nejkratších cest algoritmem A* v Céčku a něco v
Prologu a Lispu - nic moc těžkého, přišel jsem jen o pár bodů kvůli
nějakým drobnostem, hodně jsem si ale máknul při učení Prologu.</p>
<p>Největší fail tohoto semestru pro mě byla půlsemestrální písemka v
tomhle předmětu. Tvořili ji dva příklady. Ani jeden mě nepřekvapil, ale
prostě jsem udělal v asi dvacetiúrovňovém stromu stavového prostoru
chybu někde na patnácté úrovni a z 10 bodů byl rázem 1. Druhý příklad
dopadl líp ale i tak mi nakonec přišlo hodnocení jenom 8 bodů z 20.
Zastavil jsem se tedy na reklamaci, ale doc. Zbořil starší mi jenom
řekl, že se to stává, a žádné body z toho nevzešly <span class="emoji emoji-smile"></span> Mladší
přednášející opravoval písemky o pár dní dýl, ale zato míň přísně podle
srovnání s kolegy.</p>
<p>Řádný termín písemky proběhl poklidně i přes moje obavy, že půjde o pro
mě nejtěžší zkoušku. Ukázal se ale spíš opak (možná proto, že opravování
mé písemky se tentokrát zhostil mladší dr. Zbořil). Klasické příklady
převážně ze starých písemek mi vynesly krásných 51 bodů z 60. Bylo mi
trochu líto známky jenom C, ale známky jsou přece jenom známky.</p>
<p>V IZU jsem se dozvěděl hodně zajímavých věcí používaných např. ve hrách,
což mě vždycky zajímá, takže spokojenost je na místě. Mrzí mě jenom
trochu přísné opravování půlsemestrálky, ale možná je to jenom můj
subjektivní pocit.</p>
<h2>Seminář Java (IJA)</h2>
<p>Tak tenhle předmět mě zaujal v letním semestru asi nejvíc. Javu jsem měl
rád už jenom z toho, co jsem věděl z doslechu, a proto mi udělalo
radost, že se s ní konečně seznámím trochu víc a budu moct programovat
třeba multiplatformní hry bez učení se nějakých systémových knihoven.
Předmět byl postavený jenom na velkém projektu pro tým dvou lidí, z
žádné zkoušky ani ničeho podobného se není třeba stresovat.</p>
<p>Na dvouhodinovkách nám přednášel dr. Kočí o základech jazyka a
samozřejmě o všem, co vyžadoval projekt. Občas to nebylo moc zábavné,
ale jinak šlo o slušně vedené přednášky.</p>
<p>Projektem pro tento rok byl server-klient simulátor Petriho sítí s
grafickým uživatelským rozhraním a podporou více vláken na serveru a
výsledek je <a href="/ke_stazeni">ke stažení</a> tady na stránkách. Upřímně řečeno
mě ze zadání běhal mráz po zádech a pořád jsem se ptal, jak mám sakra
zvládnout naprogramovat tak vymakanou aplikaci ve víceméně novém jazyku.
Každopádně jsem se do toho hned pustil a Javu jsem si díkybohu
zamiloval. Jeden programátor je v ní klidně schopný udržovat tisíce
řádků kódu bez větších problémů, protože je hrozně přehledná a navíc s
kvalitní webovou dokumentací není problém zvládnout základní síťové
programování během pár minut. Navíc všechno za vás provede příkaz ant.
Co se mi ale nejvíc líbilo, byl prostor pro kreativitu a vlastní řešení
projektu, s čímž se na škole bohužel příliš nesetkávám a určitě by bylo
dobré se tímhle předmětem inspirovat i jinde. Zadání nebylo vůbec
striktní, jenom vymezovalo hlavní featury požadovaného programu a každý
si s aplikací mohl vyhrát podle uvážení. Pokud jde o týmovou práci,
projekt jsem tak nějak napsal sám, protože slečna kolegyně měla spoustu
práce a i když mi přesto chtěla pomáhat, radši jsem to převzal s tím, že
si Javu rád procvičím <span class="emoji emoji-smile"></span> I tak naší aplikaci hodně pomohla při návrhu a
testování, takže děkuji za spolupráci <span class="emoji emoji-smile"></span></p>
<p>Oproti semináři C++ nás z Javy občas zaneprázdňovaly drobné úkoly pro
úplné začátečníky, čistě na osahání vývojových nástrojů a konceptů Javy.
K úkolu byla vždycky přibalena testovací třída, která zaručovala 100%
zisk bodů. Do určitého termínu nám bylo také uloženo odevzdat návrh
aplikace ve formě diagramu tříd, což vidím jako plus, protože jinak by
se na projekt nezanedbatelné množství lidí podívalo až týden před
odevzdáváním, ne-li později.</p>
<p>Projekt nakonec v dostatečném předstihu před deadlinem spatřil světlo
světa a zbývala jenom obhajoba. Na té jsem zažil pěkně horké chvilky,
když se mi nedařilo spustit aplikaci na počítači dr. Kočího a málem jsem
nedokázal napsat ani příkaz bez chyby na jeho podivné klávesnici, prostě
takový malý trapas <span class="emoji emoji-eyebrows"></span> Naštěstí nám nakonec pan Kočí dovolil
odprezentovat program na vlastním notebooku a to šlo už všechno krásně.
Stálo nás to ale 20% hodnocení, což je sice škoda ale jinak jsem s
aplikací spokojený a kašlu na body <span class="emoji emoji-smile"></span></p>
<p><img alt="projekt" src="http://i.imgur.com/Pv5nsL5.png" /></p>
<p>Jednoznačně skvělý předmět pro všechny Javové nadšence ale nejen pro ně.
Týmových projektů rozhodně taky není nikdy dost. Určitě nelituju, že
jsem si dal Javu místo C++, jelikož jejich seminář byl (přinejmenším z
doslechu) docela špatný v organizaci a na konci roku se objevovaly
dokonce nějaké zmatky s narychlo vyhlašovanými obhajobami apod.</p>
<h2>Právní minimum (PRM)</h2>
<p>Na tenhle předmět jsem si poctivě vystál frontu u papírového
přihlašování a vyšel na mě jen tak tak (registroval jsem se jako
předposlední, kamarád o jednoho člověka za mnou se už nevešel <span class="emoji emoji-smile"></span>.
Jedná se o povinně volitelný humanitní předmět a tedy nutnost pro
bakalářský titul na naší škole a opravdu jde jenom o formalitu, alespoň
v tomto případě, protože předmět je pouze za docházku (v jiných PVH
kurzech se prý musel občas vypracovat nějaký referát nebo něco
podobného, tady ne). Musím ale říct, že předmět je to velice zajímavý a
hodnotím jej velmi pozitivně.</p>
<p>Klasicky začnu přednáškami, které vede Mgr. Klapetek. Předně všechny asi
bude zajímat, že nikoho do ničeho nenutí a nic nekontroluje ani
nezadává, můžete klidně dojít na poslední přednášku, zakřížkovat si
docházku a máte předmět. Tohle ale nemyslím nijak špatně, spíš naopak,
je to totiž v souladu s tím, co přednáší. Vedle práva totiž tak na okraj
učí i o morálce a občas se dostane až někam ke Křesťanství a jednoduše
kromě základních znalostí o zákonech se snaží dávat do přednášek něco
víc. Není to ale nijak přehnané a z práva jsem se naučil věcí víc než
dost, navíc se přednášky hodně dobře poslouchají a některé příhody z
praxe mě hodně pobavily. Hlavně vás ale z látky nebude nikdo zkoušet,
dostanete kredity a získáte praktické znalosti z práva. Jednu přednášku
se jako zpestření promítal film k tématu a na poslední jsme psali
symbolický, samoopravovaný test, jenom pro vlastní ověření znalostí.</p>
<p>Když si zvolíte PRM jako povinně volitelný humanistický předmět, je
jisté, že neuděláte chybu - buď vás zaujme, nebo na něho prostě nebudete
chodit a kamarád vám bude křížkovat docházku. Myslím ale, že přednášky
mají něco do sebe a jsem rád, že jsem si ze všech možností zapsal právě
PRM.</p>
<h2>Celkové výsledky</h2>
<p>předmět                                    |získaných bodů          |známka
  -------------------------------------------|------------------------|------------------------
  Databázové systémy (IDS)                   |73/100                  |C
  Počítačové komunikace a sítě (IPK)         |73/100                  |C
  Principy programovacích jazyků a OOP (IPP) |57/100                  |E
  Základy počítačové grafiky (IZG)           |83/100                  |B
  Základy umělé inteligence (IZU)            |77/100                  |C
  Seminář Java (IJA)                         |84/100                  |zápočet
  Právní minimum (PRM)                       |                        |zápočet</p>
<p>průměr: 2,08</p>
<p>pořadí v ročníku: 58.-59. místo z 138 (studenti bez F s alespoň 25 kredity)  </p>
<p>prospěchové stipendium: 0 Kč</p>
    </div><!-- /.entry-content -->

  </article>
</section>
        <section id="extras" class="body">
        </section><!-- /#extras -->

        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>. <br />
                Original theme by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, modified by Tastyfish. <br />
                Emoji provided by <a href="http://emojione.com/">EmojiOne</a>. <br />
                <span class="publish-info">publish version</span>
                </address><!-- /#about -->
        </footer><!-- /#contentinfo -->

</body>
</html>
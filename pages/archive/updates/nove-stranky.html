<html>
<head>
  <meta name="generator" content=
  "HTML Tidy for Linux (vers 25 March 2009), see www.w3.org">
  <meta charset="utf-8">

  <title></title>
</head>

<body>
  <h1 class="entry-title">Nové stránky</h1>

  <div class="post-info">
    Sat 18 April 2015<br>
    tastyfish<br>
    překlady: <a href=
    "https://drummyfish.github.io/en/nove-stranky.html">en</a>
    <a href=
    "https://translate.google.com/translate?sl=auto&amp;tl=en&amp;ie=UTF-8&amp;u=https%3A//drummyfish.github.io/nove-stranky.html">
    en (google)</a>
  </div>

  <p>Jak jste si asi všimli, moje stránky dostaly úplně novou
  podobu. Důvody ke změně byly dva:</p>

  <ol>
    <li>Staré stránky jsem psal kompletně sám, ale dospěl jsem do
    stádia, kdy jsem si řekl, že už není výhodné v tom dál
    pokračovat. Asi to znáte - začínáte s něčím novým a nechcete se
    hrnout do ničeho megalomanského, začnete s malým projektíkem,
    který hravě zvládáte programovat celý. Pokud vás ale práce baví
    a pokračujete v ní, nabaluje se časem víc a víc funkcionality -
    přidáte návštěvní knihu a komentáře k článkům a
    administrátorské rozhraní - až toho jednoho dne začne být na
    jednoho člověka trochu moc a začnete si uvědomovat neefektivitu
    svého přístupu. V určitém bodě je prostě lepší přejít na už
    hotové řešení, které je optimalizované, otestované a
    flexibilní. Já jsem zatím s žádnými webovými frameworky
    zkušenost neměl a tak jsem začal hledat, až jsem našel <a href=
    "https://wordpress.org/">Wordpress</a>. Zatím jsem velmi
    spokojen a uvidíme, jak se osvědčí dlouhodobě.</li>

    <li>Na počítači bez adbloku jsem si všiml, že na mě vyskakuje
    na stránkách nějaká reklama. Prsty v tom měl samozřejmě můj
    free webhosting. Navíc jsem měl občas problémy s mizejícími
    soubory na serveru, aniž bych porušoval jakýkoliv limit.
    Rozhodl jsem se proto opět zapátrat a najít lepší free
    webhosting, což se mi snad podařilo, tak snad to
    nezakřiknu.</li>
  </ol>

  <p>Na stránkách už pracuju několik týdnů a najdete zde všechno,
  co jsem nabízel dřív, plus nové vychytávky, které mi umožňuje
  Wordpress. Jedná se především o vícejazyčnost, kterou jsem si
  dlouho přál zavést, dále pak možnost vyhledávání, tagování,
  řazení, emotikony apod. Doufám, že se Vám na mých nových
  stránkách bude dobře brouzdat <span class=
  "emoji emoji-smile">:)</span></p><!-- /.entry-content -->
</body>
</html>

<html>
  <head>
    <meta charset="utf-8"/>
  </head>

  <body>
  <section id="content" class="body">
    <article>
      <header>
        <h1 class="entry-title">
          Momentální stav věcí</h1>
      </header>

      <div class="entry-content">
          <div class="post-info">
            Sat 02 May 2015 <br />        
            tastyfish <br />
            překlady:

            <a href="https://translate.google.com/translate?sl=auto&amp;tl=en&amp;ie=UTF-8&amp;u=https%3A//drummyfish.github.io/momentalni-stav-veci.html"> en (google) </a>

          </div>        
<p>První magisterský ročník se blíží ke konci, takže zde jenom
krátce shrnu momentální stav věcí.</p>
<p>Před pár dny mi přišel e-mail s prospěchovým stipendiem 10 000 Kč, které
padne nejspíš na GoPro a GTA V. Z našetřených peněz mám objednaný
desktop, na kterém snad GTA rozjedu na 60 FPS a konzolisti se budou moct
jít pěkně poloviční rychlostí zahrabat <span class="emoji emoji-smile">:)</span> A Windowsu dá konečně můj
notebook sbohem.</p>
<p>Za druhé mám domluvenou diplomku. Jedná se o téma zabývající se OpenGL a
optimalizací zobrazování na grafické kartě, konkrétně zobrazováním
pokřivených zrcadel. Při výběru připadala v úvahu témata, ve kterých
bych se cítil jistější, ale záměrně jsem zvolil něco, při čem si budu
moct vyzkoušet výzkum a potenciálně přičichnout k náplni doktorského
studia. Jenom doufám, že nepotkám moc hárdvérů, to bych si dal <span class="emoji emoji-smile">:)</span></p>
<p>Jinak mám spoustu nápadů na malé projektíky, ale podrobnosti si nechám
pro sebe, aby mě někdo neokradl o mé intelektuální property <span class="emoji emoji-smile">:)</span> Článek o
druhém semestru magisterského studia už je rovněž v rozepsaném stavu.</p>
<p>Čím dál víc mě štve, jak lidi mluví. Nikdo už dneska nepoužívá zájmeno
svůj - např. namísto "zašlete svůj životopis" uvidíte všude "zašlete váš
životopis". To vám teda nic nezašlu. V prezentacích na Excel@FIT jsem
opět slyšel spoustu vět typu "Chtěl jsem dosáhnout vysokou efektivitu".
Běžte se s takovou mluvou bodnout <span class="emoji emoji-smile">:)</span></p>
        
      </div><!-- /.entry-content -->

    </article>
  </section>

  </body>
</html>

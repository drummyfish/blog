<!DOCTYPE html>
<html lang="cs">
<head>
        <meta charset="utf-8" />
        <title>Má nejdokonalejší kritika dnešní češtiny</title>
        <link rel="stylesheet" href="https://drummyfish.github.io/theme/css/main.css" />
        <link href="https://drummyfish.github.io/all.rss.xml" type="application/atom+xml" rel="alternate" title="tastyfish Atom Feed" />

        <!--[if IE]>
            <script src="https://html5shiv.googlecode.com/svn/trunk/html5.js"></script>
        <![endif]-->
</head>

<body id="index" class="home">
       <div class="language-select">
           <a href="https://drummyfish.github.io/index.html"> <div class="lang-icon lang-cs selected-lang" ></div> </a>
           <a href="https://drummyfish.github.io/en/index.html"> <div class="lang-icon lang-en" ></div> </a>
       </div>

        <header id="banner" class="body">
                <div class="fish"></div>
                <h1><a href="https://drummyfish.github.io/">tastyfish </a></h1>
                
<span style="font-weight: bold; color: red; float: right; position: relative;">UNDER CONSTRUCTION!!!</span>
                
                <nav>
                  <ul>
                  
                    
                      <li ><a href="https://drummyfish.github.io/index.html">Úvod</a></li>
                      <li ><a href="https://drummyfish.github.io/category/posts.html">Příspěvky</a></li>
                      <li  class="active"><a href="https://drummyfish.github.io/category/articles.html">Clánky</a></li>
                      <li ><a href="https://drummyfish.github.io/pages/projekty.html">Projekty</a></li>
                      <li ><a href="https://drummyfish.github.io/tags.html">Tagy</a></li>
                      <li ><a href="https://drummyfish.github.io/pages/about.html">O mně</a></li>
                
                
                  </ul>
                </nav>
                
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="https://drummyfish.github.io/ma-nejdokonalejsi-kritika-dnesni-cestiny.html" rel="bookmark"
           title="Permalink to Má nejdokonalejší kritika dnešní češtiny">Má nejdokonalejší kritika dnešní češtiny</a></h1>
    </header>

    <div class="entry-content">
<div class="post-info">
  Pá 08 srpen 2014 <br />
  
        
      tastyfish <br />
        
 <br />
 <br />
  
  překlady:


<a href="https://translate.google.com/translate?sl=auto&tl=en&ie=UTF-8&u=https%3A//drummyfish.github.io/ma-nejdokonalejsi-kritika-dnesni-cestiny.html"> en (google) </a>

</div>      <p><img alt="jsem na ní hrdý" src="http://i.imgur.com/GjELHTV.png" /></p>
<p>Samozřejmě že všichni děláme chyby a dost dobře je pár ironických mršek
i v tomto článku. To mi však nezabrání, abych si nepostěžoval na dnešní
ubohou jazykovou úroveň.</p>
<p>Nejde o překlepy, dokonce nejde ani o občasnou hrubku. (I když je tak
těžké si tu diplomku po roce práce nechat projet spellcheckerem?) Chyby
dělá každý a kam bychom se dostali, kdybychom měli každý text před
vydáním stokrát projít a pomalu najímat osobní korektory. Jde mi o vžité
chyby. Ty, které lidé dělají pořád dokola, aniž by si uvědomovali, že to
chyby vůbec jsou. Někdy nejde přímo o chyby ale třeba o používání
nevhodných výrazů, je to v podstatě jedno. Takové věci totiž se smutkem
vídám i v "seriózních" zpravodajských textech nebo v kvalifikačních
pracích studentů vysokých škol, které občas ze zvědavosti pročítám. Je
to jako sledovat člověka opakovaně vrážet do zdi dokud mu neřeknete, aby
použil dveře.</p>
<p>Nehodlám uvádět kilometrový seznam s milionem odrážek všeho, co mě štve.
Zaměřím se raději na tři podle mě nejzávažnější věci:</p>
<ul>
<li>Nerespektuje se rozdíl mezi "svoji"/"svojí", "ji"/"jí",
    "ni"/"ní" apod. Je to všude a ničí mě, když to musím číst. Uveďme
    jeden příklad za všechny:"Moje dcera vystudovala. Jsem na ní
    hrdý."Snaží se autor říci, že stojí na hlavě svojí dcery a přitom je
    na něco hrdý? Sloučí se snad šestý a čtvrtý pád v jeden, protože je
    nejsme schopni rozlišit?
    <p>
    <img alt="ji" src="http://i.imgur.com/LWk4UZC.jpg" /></li>
<li>Místo výrazů "sledovat", "pozorovat", "dívat se na" se používá
    hnusné slovo "koukat". Je mi jedno, že si tak doma mluvíte, nemluvte
    mi tak v televizi a ve veřejných projevech, já taky např. při
    prezentacích nepoužívám své oblíbené moravské "toš". Když někdo
    tvrdí, že kouká na televizi, automaticky si ho představím, jak civí
    na obrazovku, až mu málem vypadnou bulvy.</li>
<li>Už je tradicí, že skoro nikdo neví, kde psát čárky. Avšak poslední
    dobou taky čím dál víc lidí neví, kde je nepsat. To si tak někdo
    píše větu a když se mu zdá, že dlouho nebyla čárka, tak jich tam pro
    jistotu pár nasází. Ano, ta pravidla někdy nejsou triviální,
    ale zjednodušeně řečeno čárky oddělují věty nebo položky výčtu,
    které nejsou odděleny jinak, např. spojkou, přičemž věta se pozná
    podle přísudku. Neučí se tohle náhodou na základní škole?</li>
</ul>
<h2>Nejideálnější/nejdokonalejší/nejoptimálnější</h2>
<p><img alt="koukám na televizi" src="http://i.imgur.com/8FmiXYz.png" /></p>
<p>Ještě bych zde rád zmínil problematiku týkající se stupňování přídavných
jmen dokonalý, optimální, ideální apod. Zde je situace o něco lepší,
neboť se alespoň všeobecně ví, že tato slova představují "problém". Lidé
se snaží nějak si použití/nepoužití těchto výrazů zdůvodnit, většinou
bohužel špatně. Je zajímavé, že jsou to výhradně vzdělaní a inteligentní
lidé, alespoň z mé zkušenosti - profesoři na střední a vysoké škole,
spolužáci atd. Argumentují následovně:</p>
<p>"Ideální" znamená splňující svůj účel <span
style="text-decoration: underline;">nejlepším</span> možným způsobem.
Výraz je tedy významově (nikoli gramaticky) již ve třetím stupni a
nedává smysl jej dále stupňovat.</p>
<p>Ano, logicky to sedí, avšak uvědomme si, že čeština není striktně
logicky vystavěným jazykem a srovnejme jiné podobné případy. Vezměme
kupříkladu slovo "dobrý". Pro pořádek uveďme, že člověk může mít např.:</p>
<ol>
<li>dobré vzdělání: bakalářský titul</li>
<li>lepší vzdělání: magisterský titul</li>
<li>nejlepší vzdělání: doktorský titul</li>
</ol>
<p>Uvažujme nyní tři další možné případy, lidi s následujícím vzděláním:</p>
<p>a.  bez vzdělání
b.  základní škola
c.  střední škola s výučním listem</p>
<p>Jak bychom je ve vzájemném kontextu jazykově hodnotili nyní?
Uvažujeme-li pouze tyto tři lidi, pak bezesporu takto:</p>
<p>a.  špatné (žádné) vzdělání
b.  lepší (avšak ne dobré) vzdělání
c.  nejlepší (avšak ne dobré) vzdělání</p>
<p>Všimněme si, že ač případy b) a c) nejsou samy o sobě dobré, můžeme je v
kontextu označit za lepší, resp. nejlepší. Proč? Protože se v dané
množině případů více, resp. nejvíce <span
style="text-decoration: underline;">blíží</span> dobrým. Jedná se o
naprosto běžný způsob použití stupňování. Jen si vzpomeňme na volby a
jak se snažíme dát hlas "nejlepší" straně nebo hledáme, na které
benzínce mají "nejlevnější" benzín. Znamená to, že politická strana, jíž
dáváme hlas, je dobrá, nebo že benzín, který kupujeme, je levný?
Samozřejmě že ne. Stejný princip užití stupňování ve významu "blížit se"
namísto "být více než" lze aplikovat i na slova dokonalý, ideální,
optimální apod. Nůž, třebaže tupý, můžeme nazvat dokonalejším nástrojem
ke krájení masa nežli prkno.</p>
<h2>Co k tomu říci</h2>
<p>Pro ty, kteří chtějí chybovat co nejméně, existuje web
<a href="http://www.nechybujte.cz/">nechybujte.cz</a>. Dále lze vygooglit spoustu
<a href="http://studentka.sms.cz/index.php?P_id_kategorie=7630&amp;P_soubor=student%2Fpravopis.php%3Fakce%3Dpravopis%26studweb%3D0">spellcheckerů</a>.
Nastalá situace ale není problémem nedostatku informačních zdrojů. Je
to, řekl bych, spíše současný postoj ke vzdělání, k němuž by vyjadřování
na úrovni mělo patřit, ale neklade se na něj vůbec důraz. Na technické
škole po mně chtějí, abych uměl počítat, a ne abych se nevyjadřoval jako
neandrtálec, tak proč bych se namáhal? Ať jsem třeba známý jako
gramatický nácek, já jako neandrtálec mluvit nechci a byl bych rád,
kdyby se o to snažili i ostatní.</p>
<p>EDIT 2016:</p>
<ul>
<li>Dosáhnout koho/co místo dosáhnout koho/čeho, např.: "Dosáhl jsem
    vysoký výkon." místo "Dosáhl jsem vysokého výkonu." Podle
    <a href="http://ssjc.ujc.cas.cz/search.php?heslo=dos%C3%A1hnouti&amp;sti=11697&amp;where=hesla">SSJČ</a>
    (který má kodifikační statut) lze dosáhnout koho/co použít pouze ve
    významu skutečně fyzicky dosáhnout na nějaký objekt, a hlavně jinde
    než v poezii to zní nesmírně blbě.</li>
<li>Nepoužívání zájmena svůj, např. v nějaké reklamě teď slyším:
    "Stáhněte si XYZ do vašeho telefonu." Fuj.</li>
<li>Věty tvaru "Jenom proto, že ..., neznamená, že ..." Co je podmět
    první věty? Kdo/co neznamená něco? Proto?</li>
</ul>
    </div><!-- /.entry-content -->

  </article>
</section>
        
<section id="extras" class="body">
</section><!-- /#extras -->
        <footer id="contentinfo" class="body">
                <address id="about" class="vcard body">
                Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>. <br />
                Original theme by <a href="http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>, modified by Tastyfish. <br />
                Emoji provided by <a href="http://emojione.com/">EmojiOne</a>. <br />
                <span class="publish-info">publish version</span>
                </address><!-- /#about -->
        </footer><!-- /#contentinfo -->

</body>
</html>
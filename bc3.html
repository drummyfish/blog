<!DOCTYPE html>
<html lang="cs">
<head>
  <meta name="generator" content="HTML Tidy for HTML5 for Linux version 5.2.0">
  <meta charset="utf-8">
  <title>Bc. na FIT - 3. semestr</title>
  <link rel="stylesheet" href="https://drummyfish.github.io/theme/css/main.css">
  <link href="https://drummyfish.github.io/all.rss.xml" type="application/atom+xml" rel="alternate" title=
  "tastyfish Atom Feed">
  <!--[if IE]> <script src="https://html5shiv.googlecode.com/svn/trunk/html5.js"> </script> <![endif]-->
</head>
<body id="index" class="home">
  <div class="language-select">
    <a href="https://drummyfish.github.io/index.html">
    <div class="lang-icon lang-cs selected-lang"></div></a> <a href="https://drummyfish.github.io/en/index.html">
    <div class="lang-icon lang-en"></div></a>
  </div>
  <header id="banner" class="body">
    <div class="fish"></div>
    <div id="logo"></div>
    <nav>
      <ul>
        <li>
          <a href="https://drummyfish.github.io/index.html">Úvod</a>
        </li>
        <li>
          <a href="https://drummyfish.github.io/category/posts.html">Příspěvky</a>
        </li>
        <li class="active">
          <a href="https://drummyfish.github.io/category/articles.html">Články</a>
        </li>
        <li>
          <a href="https://drummyfish.github.io/pages/projekty.html">Projekty</a>
        </li>
        <li>
          <a href="https://drummyfish.github.io/tags.html">Tagy</a>
        </li>
        <li>
          <a href="https://drummyfish.github.io/pages/about.html">O mně</a>
        </li>
      </ul>
    </nav>
  </header>
  <section id="content" class="body">
    <article>
      <header>
        <h1 class="entry-title"><a href="https://drummyfish.github.io/bc3.html" rel="bookmark" title=
        "Permalink to Bc. na FIT - 3. semestr">Bc. na FIT - 3. semestr</a></h1>
      </header>
      <div class="entry-content">
        <div class="post-info">
          So 28 leden 2012<br>
          tastyfish<br>
          tagy: <a href="https://drummyfish.github.io/tag/study.html">study</a><br>
          překlady: <a href=
          "https://translate.google.com/translate?sl=auto&amp;tl=en&amp;ie=UTF-8&amp;u=https%3A//drummyfish.github.io/bc3.html">
          en (google)</a>
        </div>
        <p>Třetí semestr na FITu byl relativně pohodový, nebyl zde žádný extra těžký předmět (tím myslím jako třeba
        IOS). Moje známky tomu sice ne zcela odpovídaly, nejspíš kvůli pár dalším věcem, které jsem vedle školy řešil a
        taky jsem prostě už občas na něco kašlal (jak to chodí, když si někde začínáte zvykat). Bylo docela fajn, že ze
        zkoušek nebyla snad nikde minima.</p>
        <h2>Algoritmy (IAL)</h2>
        <div class="fit-but-cheatsheet">
          <a href="http://i.imgur.com/qfdnH.jpg" target="blank"><img src="http://i.imgur.com/qfdnHm.jpg" alt=
          "IAL tahák"></a>
          <p>IAL tahák , str. 1</p>
        </div>
        <div class="fit-but-cheatsheet">
          <a href="http://i.imgur.com/RupGM.jpg" target="blank"><img src="http://i.imgur.com/RupGMm.jpg" alt=
          "IAL tahák"></a>
          <p>IAL tahák , str. 2</p>
        </div>
        <p>Tak tady mám pocit, že šlo o docela důležitý předmět a to proto, že základní algoritmy řazení a vyhledávání
        by měl umět asi každý. Tohle jsem naštěstí zase zvládal už na průmyslovce, takže jsem měl malý náskok. IAL
        probíral povětšinou opravdu jenom ty základní a v principu docela jednoduché věci, takže nejtěžší bylo se
        naučit např. konvence pojmenovávání operací, které prof. Honzík vyžadoval dodržovat podle slajdů.</p>
        <p>Prof. Honzík je taková mírně rozporuplná osobnost a názory na něj se mezi studenty liší, mě přišel docela
        normální, ale měl jsem rozhodně i oblíbenější přednášející. Faktem je, že dělá dost chyb jednak v přednáškách a
        taky v zadáních písemek a to celkem pravidelně. Potvrdilo se to i našemu ročníku na půlsemestrálce. Já jsem si
        naštěstí chyby všiml a algoritmus jsem zapsal tak, aby prostě fungoval navzdory očividné nelogičnosti. To mi
        nakonec vyneslo plný počet bodů a mohl být i jeden navíc, kdybych na chybu prý explicitně upozornil nějakou
        poznámkou. Co se týká chyb na přednáškách, tak z těch se dá taky něco vytěžit, mně se podařilo panu Honzíkovi
        opravit chybu v rekurzívní definici binárního vyhledávacího stromu a dostal jsem tak symbolický prémiový
        bod.</p>
        <p>Dále zde byly body z procvičovacích domácích úloh. Nechci ani říkat z projektů, protože šlo prostě o
        doplnění pár řádků do zdrojových souborů v Céčku. Tohle nebyl problém dát víceméně na plný počet. Další body
        byly za dokumentaci k projektu do IFJ, kterou jsem našemu týmu dělal já a která nám vybojovala 4,4 bodů z
        5.</p>
        <p>Poslední možný přínos bodového hodnocení se skrýval za obhajobou již zmíněného projektu do IFJ. Na tu přišel
        náš tým patřičně svátečně vystrojen a připraven. Na začátku se házelo kostkou, jež měla rozhodnout o jednom
        "šťastlivci", který předvede přichystanou prezentaci. Úkol hodu kostkou vyšel na mě, prezentace už naštěstí ne.
        Kolega docela slušně odprezentoval s jedním malým zádrhelem, na otázky prof. Honzíka a jeho asistenta
        odpověděla slečna kolegyně z týmu taky docela obstojně, takže nás nakonec komise odměnila 9 body z 10.</p>
        <p>Zápočet byl v IAL spíš symbolický, takže se mé zvědavosti těšila teprve až zkouška. Ta zahrnovala klasicky
        příklady ze starých písemek a bodově mě dostala na známku C se 75 body.</p>
        <p>Co říct k IALu dál moc nevím, prostě takový normální předmět, občas zajímavý a užitečný a hlavně za 5
        kreditů za víceméně zvládnutí úplných základů.</p>
        <h2>Formální jazyky a překladače (IFJ)</h2>
        <div class="fit-but-cheatsheet">
          <a href="http://i.imgur.com/fG70R.jpg" target="blank"><img src="http://i.imgur.com/fG70Rm.jpg" alt=
          "IFJ tahák"></a>
          <p>IFJ tahák , str. 1</p>
        </div>
        <div class="fit-but-cheatsheet">
          <a href="http://i.imgur.com/xsrER.jpg" target="blank"><img src="http://i.imgur.com/xsrERm.jpg" alt=
          "IFJ tahák"></a>
          <p>IFJ tahák , str. 2</p>
        </div>
        <p>IFJ by mohl kandidovat na zatím nejpřínosnější předmět mého studia a jistě vám to kdekdo potvrdí. Je to
        především díky velkému týmovému projektu (výsledek sem dávám <a href="/ke_stazeni">ke stažení</a>), který vás
        opravdu něco naučí a hlavně jsou to věci, jež stoprocentně uplatníte v praxi, kde se jinak než v týmu ani
        pracovat nedá. Ostatní věci probírané v tomto předmětu také nebyly k zahození (všechno se to ale v podstatě
        motalo okolo projektu) a patřil zhruba do těch normálně obtížných.</p>
        <p>Nejprve krátce k přednáškám, které měl prof. Meduna. Docela se mi líbil jeho velmi osobitý a jistý styl
        přednášení, mluví hodně nahlas a chodí všude možně po přednáškové místnosti a občas se prostě pustí do řeči s
        nějakým studentem, přitom si ale udrží celou dobu pozornost a rozhodně to není nuda. Navzdory svému
        matematickému zaměření navíc vysvětluje věci srozumitelně. Tomu říkám kvalitní úroveň přednášek.</p>
        <p>Půlsemestrální zkouška proběhla nenápadně a jako tradičně bez nějakých zákeřností, podařilo se mi z ní
        získat 16 bodů ze 20.</p>
        <p>Co si ale budeme nalhávat, tenhle předmět je především o už zmíněném projektu, který se řeší v pětičlenných
        týmech a je na něj celý semestr. Je dobré si najít tým hned na začátku roku a to nejlíp složený z lidí podobné
        úrovně schopností a nadšení, jako máte vy. Tak jsem to alespoň udělal já. Krátce poté se objeví zadání, které
        se vždycky týká implementace interpretu speciálně vytvořeného jazyka - náš ročník dostal podmnožinu jazyka Lua,
        jazyk IFJ11 s podporou rekurzívního volání funkcí a dalších celkem netriviálních věcí. V ten okamžik se hodí
        zhruba rozvrhnout práci mezi členy týmu. U nás to fungovalo tak, že prostě komu se do dané části chtělo, tak na
        ní začal pracovat s tím, že dal ostatním vědět, ale nemusí to tak fungovat všude. Já jsem se na projekt vrhnul
        hned po jeho zveřejnění a vybral si tedy lexikální analyzátor, jímž se většinou začíná. Později se ale podílel
        každý na všem, jak co bylo potřeba. Hrozně moc jsem tady víc než kde jinde objevil důležitost testování a
        začalo mě to i bavit natolik, že v součtu jsem napsal snad víc řádků testů než samotného programu. Ke konci
        semestru mě trochu postihl strach, že projekt nestihneme, i když náš tým pracoval dnem i nocí, naštěstí se
        všechno podařilo a i když jsme nestihli implementovat žádná rozšíření, fungující překladač nám byl ještě větší
        odměnou než 19 bodů z 20. To si opravdu musí zažít každý sám, když si napíše nějakou jednoduchou aplikaci pro
        vlastní překladač a ona potom krásně funguje <span class="emoji emoji-smile">:)</span> S projektem souvisela
        taky obhajoba a dokumentace, které se počítaly do předmětu IAL, u něhož se dočtete o těchto věcech více.</p>
        <p>Jak říkám, v IFJ šlo především o projekt, zkouška bez minima byla už jenom takové formální završení. Učení
        jsem ale nepodcenil, i když by mi stačilo nějakých 12 bodů. Nakonec mě výsledek 38 z 55 dostal na známku C.</p>
        <p>IFJ je podle mě vzorový předmět, který navíc protřídí poctivé studenty od těch, co dělají věci na poslední
        chvíli. Studenty naučí hodně o praxi a tak bych mu udělil známku A.</p>
        <p><a href="uploaded/ifj_dokumentace.pdf">dokumentace</a></p>
        <h2>Numerická matematika a pravděpodobnost (INM)</h2>
        <div class="fit-but-cheatsheet">
          <a href="http://i.imgur.com/B5eAp.jpg" target="blank"><img src="http://i.imgur.com/B5eApm.jpg" alt=
          "INM tahák"></a>
          <p>INM tahák , str. 1</p>
        </div>
        <div class="fit-but-cheatsheet">
          <a href="http://i.imgur.com/tkIVK.jpg" target="blank"><img src="http://i.imgur.com/tkIVKm.jpg" alt=
          "INM tahák"></a>
          <p>INM tahák , str. 2</p>
        </div>
        <p>Tímto předmětem končí matematické a zároveň FEKTové povinné předměty v bakalářském studiu, ale ne že by se
        mi po nich nějak moc stýskalo, i když bývaly pochopitelně trochu lehčí než ty naše z FITu. Úspěch v INM závisí
        příhodně na náhodě a to tak, že když chytíte cvičení s garantem dr. Novákem, tak si ani neškrtnete, nedostanete
        skoro žádné body a tím pádem nedosáhnete na zkoušce na 50 % z předmětu, pokud vůbec dáte zápočet. Ostatní
        šťastlivci s jinými cvičícími, jako např. já, mají víceméně vyhráno.</p>
        <p>Přednášky měl u nás dr. Novák a většinou je začínal nějakým proslovem, jak je důležité všemu rozumět a co se
        všechno stane, když uděláme v praxi chybu, a k probírané látce se dostal až tak ve druhé polovině přednášky. V
        první části semestru se probírala numerická matematika a ve druhé pravděpodobnost, obě věci mi daly pár
        užitečných znalostí, které snad někdy využiju (hlavně numeriku, protože ta je všude a jsem rád, že tomu už
        trochu rozumím).</p>
        <p>Samozřejmě nás v INM neminula ani pravidelná cvičení u mě naštěstí s mgr. Bibou, u něhož nebyl problém
        dostat body z malých písemek a zajistit si tak téměř plný počet bodů ze cvičení. Tím pádem mě neděsila ani
        písemka, protože mi stačilo symbolických pár bodů díky absenci minima, kdežto kamarád u pana Nováka tak tak
        dosáhl na zápočet a zkoušku potom nedal ani na třetí termín.</p>
        <p>Zkouška proběhla tedy poklidně a jelo se na jistotu, alespoň v mém případě. Trochu mě mrzelo Céčko se 79
        body, obzvlášť po zjištění, že na reklamacích se na lepší známku dávalo i více bodů, ty jsem ale nestihl z
        důvodu učení na jinou zkoušku.</p>
        <p>INM vidím tak, že je potřeba nějak proplout a hlavně se snažit na cvičeních. Jinak mi tenhle předmět dal
        určité praktické znalosti, za které jsem rád.</p>
        <h2>Návrh počítačových systémů (INP)</h2>
        <div class="fit-but-cheatsheet">
          <a href="http://i.imgur.com/9Rgm8.jpg" target="blank"><img src="http://i.imgur.com/9Rgm8m.jpg" alt=
          "INP tahák"></a>
          <p>INP tahák , str. 1</p>
        </div>
        <div class="fit-but-cheatsheet">
          <a href="http://i.imgur.com/MBVj7.jpg" target="blank"><img src="http://i.imgur.com/MBVj7m.jpg" alt=
          "INP tahák"></a>
          <p>INP tahák , str. 2</p>
        </div>
        <div class="fit-but-cheatsheet">
          <a href="http://i.imgur.com/pnYsA.jpg" target="blank"><img src="http://i.imgur.com/pnYsAm.jpg" alt=
          "INP tahák"></a>
          <p>INP tahák , str. 3</p>
        </div>
        <p>Další z rodiny hardwarových předmětů, které mi teď s odstupem času, nevím proč, splývají tak nějak všechny v
        jeden. Cílem bylo blíž se podívat na princip fungování procesoru a zase se programovalo ve VHDL, tentokrát už
        ale studenti museli občas i rozumět tomu, co v něm vlastně píšou.</p>
        <p>Přednášky s naší skupinou měl prof. Sekanina. Jejich náplní byly procesory, zřetězené zpracování, řadiče,
        paměti a další podobné věci, mimo jiné taky VHDL. Pedagogická i odborná úroveň byly standardně vysoké, garant
        sem tam zmínil nějakou zajímavost z praxe a uměl věci pěkně vysvětlit. Navíc mi ochotně povolil prohození
        termínu půlsemestrální zkoušky, takže nemám na co si stěžovat a musím chválit.</p>
        <p>Půlsemestrálka se mi podařila nade všechna očekávání s výsledkem plných 20 bodů - kdyby jen tak hladce šlo
        všechno.</p>
        <p>Stejně tak první projekt aneb blikající iniciály jména na FitKitu přinesl plné bodové hodnocení. Horší
        vzpomínky mě pronásledují na projekt číslo dvě. Zadáním bylo naimplementovat procesor interpretující jazyk
        Brainfuck - určitě mi dáte za pravdu, že nápaditost zde nechyběla. Problém ale spočíval v příšerném softwaru na
        simulaci VHDL, prostě se to nechtělo rozběhnout a tak padlo rozhodnutí implementovat jenom to, co dám bez
        jakýchkoliv simulací a prostě to odevzdat. Tak se i stalo a zaslouženě mi přišlo pouze 6 bodů z 16 možných.</p>
        <p>S touto bolestivou ztrátou jsem tedy nastupoval k závěrečné písemce, ale patřičné znalosti k ní naštěstí
        nechyběly díky pár dnům stráveným učením. Žádné chytáky ani podrazy v písemce naštěstí nečíhaly a všechno šlo
        celkem dobře. Po písemce se ke mně ale donesly výsledky mých kolegů a já jsem zjistil, že v mojí práci bude
        nemálo věcí vyloženě špatně, takže nakonec jsem rád za 32 bodů a celkovou známku C s přesně 70 body.</p>
        <p>Takže další hardwarový předmět mám za sebou a doufám, že ty nadcházející budou v budoucnu podobné jako
        INP.</p>
        <h2>Signály a systémy (ISS)</h2>
        <div class="fit-but-cheatsheet">
          <a href="http://i.imgur.com/0sVe3.jpg" target="blank"><img src="http://i.imgur.com/0sVe3m.jpg" alt=
          "ISS tahák"></a>
          <p>ISS tahák , str. 1</p>
        </div>
        <div class="fit-but-cheatsheet">
          <a href="http://i.imgur.com/2xwmu.jpg" target="blank"><img src="http://i.imgur.com/2xwmum.jpg" alt=
          "ISS tahák"></a>
          <p>ISS tahák , str. 2</p>
        </div>
        <p>Nenápadný název předmětu skrývá ve skutečnosti jeden z nejobtížnějších předmětů na pochopení, s jakými jsem
        měl čest se setkat. Ve výsledku ale tenhle předmět není tak těžký, jak by mohl být, a je rozhodně snesitelnější
        než třeba IOS, neboť se počítá s tím, že průměrný student úplně všechno nepobere (na rozdíl od IOSu
        <span class="emoji emoji-eyebrows">^^</span>). Celý předmět je orientovaný o něco víc matematicky, než by někdo
        mohl být zvyklý, a vyžaduje alespoň malou dávku abstraktního myšlení, schopnosti představovat si operace nad
        vícerozměrnými signály apod.</p>
        <p>ISS naštěstí vede hrozně pohodový garant, který se snaží demonstrovat principy signálů na vlastnoručně
        vyrobených pomůckách typu komplexní lahev nebo svetr představující rovinu v trojrozměrném prostoru. Občas to
        pomáhá a dobře to udržuje pozornost. Doc. Černocký má humoru prostě na rozdávání, což je vždycky dobře. Ale i
        tak se studentům točila hlava z analýzy signálů a ze zkratek všech těch transformací nad nimi.</p>
        <p>Předmět zahrnoval i cvičení sympaticky bodovaná pouze za docházku <span class="emoji emoji-tongue">:p</span>
        Znalosti z nich ale mohly napomoct při projektu, kdy nám byly přiděleny obrázky a naším úkolem bylo odevzdat
        program nejlépe v Matlabu (ale fantazii se při výběru jazyka meze nekladly) pro různé operace nad tímto
        obrázkem. K dispozici bylo referenční vzorové řešení a celé se to vůbec dalo opsat z materiálů ke cvičením
        maximálně za pár hodin. Plný počet 12 bodů byl tedy samozřejmostí.</p>
        <p>Z půlsemestrálky si toho na moc už nevzpomenu. Byla myslím mírně obtížnější než ty ostatní, ale zažil jsem i
        horší, příklady byly typově podobné těm z minulých let. 17,5 bodů z 25 taky není můj nejhorší výsledek v
        historii. Každopádně v písemce nebyly žádné chytáky ani zákeřnosti.</p>
        <p>Stejně tak nic zákeřného nečekalo ani na zkoušce, pan Černocký je prostě úžasný člověk, protože by s klidem
        mohl povyhazovat 90 % studentů. Místo toho naštěstí vybral klasické a propočítané příklady, které hezky
        vycházejí, tak jak to má být. I tak jsem ale učení do ISS obětoval víc než ostatním předmětům a spousta mých
        spolužáků šla na další termíny a to i navzdory velmi nízkému minimu. Výsledek 42 bodů z 51 a známka B byla
        dostatečným zadostiučiněním za vynaložené úsilí.</p>
        <p>ISS je jeden z náročnějších předmětů, ale v postupu dál vám bránit nebude, pokud se na něj nevykašlete.
        Přednášky se dobře snášejí, takže by byla určitě škoda na ně nechodit.</p>
        <h2>Pedagogická psychologie (IPSO)</h2>
        <div class="fit-but-cheatsheet">
          <a href="http://i.imgur.com/JaKYC.jpg" target="blank"><img src="http://i.imgur.com/JaKYCm.jpg" alt=
          "IPSO tahák"></a>
          <p>IPSO tahák , str. 1</p>
        </div>
        <div class="fit-but-cheatsheet">
          <a href="http://i.imgur.com/mu1pZ.jpg" target="blank"><img src="http://i.imgur.com/mu1pZm.jpg" alt=
          "IPSO tahák"></a>
          <p>IPSO tahák , str. 2</p>
        </div>
        <div class="fit-but-cheatsheet">
          <a href="http://i.imgur.com/iv8T0.jpg" target="blank"><img src="http://i.imgur.com/iv8T0m.jpg" alt=
          "IPSO tahák"></a>
          <p>IPSO tahák , str. 3</p>
        </div>
        <p>Pedagogická psychologie vyhrála moje rozhodování mezi volitelnými předměty hlavně proto, že mám rád
        univerzálnost a občas se rád přiučím i něco z jiných oborů. Volba to rozhodně nebyla špatná, ale předmět byl
        docela obtížný a většině informatiků by asi neseděl, takže při zapisování IPSO zvažujte, jak moc vás tohle téma
        vlastně zajímá - nejsou to kredity zadarmo. K absolvování je potřeba 80% docházka.</p>
        <p>Hodiny byly na FEKTu jednou týdně ve formě čtyřhodinových seminářů v cca 15 lidech. Velké plus tohoto
        předmětu je určitě vynikající vedoucí seminářů, mgr. Fiľová, která je jakožto pedagogický vzor člověk na svém
        místě a vychází skvěle se studenty. Kvůli ne příliš šťastné organizaci přednášek FEKTu sice chodila na hodiny
        pravidelně se zpožděním, ale to je tak jediné zaznamenané mínus. Náplní předmětu byla nejdříve obecná
        psychologie, tzn. osobnost člověka, vývojová psychologie, komunikace apod. K pedagogickým záležitostem se
        přešlo až ke konci. Jinak se na hodinách jelo s jednou krátkou přestávkou, takže ze čtyřhodinovky se stala
        někdy i kratší trojhodinovka a to ještě rozdělená na dvě části - v první se přednášelo a ve druhé se
        diskutovalo, dělaly se různé testy atd.</p>
        <p>Pro absolvování musel každý ze studentů připravit a přednést referát (na deset až patnáct minut) na
        libovolné téma z psychologie. Já jsem si zvolil téma inteligence a odbyl si jej jako první, takže jsem měl hned
        pokoj. Potom tady byly taky dvě zápočtové písemky s minimem 70 %! Ty se mi ale docela vydařily a dostalo se mi
        i malé pochvaly. Stálo to ale dost učení.</p>
        <p>Navzdory dobrým dosavadním výsledkům se mi trochu nepovedla závěrečná ústní zkouška. Naučil jsem se celkem
        slušně, ale zapracovala nervozita a asi na mě byla i znát, protože mi byla položena otázka na příznaky stresu s
        tím, že stačí popsat, jak se cítím. Nakonec to dopadlo tak nějak na známku D, což si myslím, že odpovídalo
        výkonu. Škoda jenom, že se nebraly v potaz výkony během semestru ale jenom u zkoušky.</p>
        <p>IPSO mě docela bavilo a časem, když si budu teoreticky chtít udělat pedagogické minimum, mám už jeden
        předmět v kapse. Doporučuju všem, koho zajímá psychologie a/nebo pedagogika.</p>
        <h2>Celkové výsledky</h2>
        <table>
          <tr>
            <th>předmět</th>
            <th>body</th>
            <th>známky</th>
          </tr>
          <tr>
            <td>Algoritmy (IAL)</td>
            <td>75.4/100</td>
            <td>C</td>
          </tr>
          <tr>
            <td>Formální jazyky a překladače (IFJ)</td>
            <td>77.6/100</td>
            <td>C</td>
          </tr>
          <tr>
            <td>Numerická matematika a pravděpodobnost (INM)</td>
            <td>79/100</td>
            <td>C</td>
          </tr>
          <tr>
            <td>Návrh počítačových systémů (INP)</td>
            <td>70/100</td>
            <td>C</td>
          </tr>
          <tr>
            <td>Signály a systémy (ISS)</td>
            <td>84.3/100</td>
            <td>B</td>
          </tr>
          <tr>
            <td>Pedagogická psychologie (IPSO)</td>
            <td>65/100</td>
            <td>D</td>
          </tr>
        </table>
        <p>průměr: 1.983<br>
        pořadí v ročníku: 78. / 275<br>
        prospěchové stipendium: 0 Kč</p>
      </div><!-- /.entry-content -->
    </article>
  </section>
  <section id="extras" class="body"></section>
  <footer id="contentinfo" class="body">
    <address id="about" class="vcard body">
      Powered by <a href="http://getpelican.com/">Pelican</a>, <a href="http://python.org">Python</a>, <a href=
      "http://jinja.pocoo.org/">Jinja</a>, <a href="https://github.com/">GitHub</a>.<br>
      Original theme by <a href=
      "http://coding.smashingmagazine.com/2009/08/04/designing-a-html-5-layout-from-scratch/">Smashing Magazine</a>,
      modified by Tastyfish.<br>
      Emoji provided by <a href="http://emojione.com/">EmojiOne</a>.<br>
      This website is open source, the source code is available <a href=
      "https://github.com/drummyfish/drummyfish.github.io-src">here</a>.<br>
      <span class="publish-info">publish version, built on: 26.02.2017, 14:02:42.</span>
    </address>
  </footer>
</body>
</html>
